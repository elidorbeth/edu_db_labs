# Вступ
Метою роботи є створення проєкту під назвою **"FORMSYS - FORMSYS Organization & Rating Management System"**, на тему **"Система організації та управління опитуваннями експертів"**. Цей проєкт спрямований на розробку платформи, яка дозволить ефективно організовувати опитування, керувати процесами збору даних та аналізувати результати для ухвалення обґрунтованих управлінських рішень.

Актуальність проєкту зумовлена зростанням потреби у сучасних інструментах для збору та аналізу експертних оцінок, оскільки існуючі рішення не завжди забезпечують гнучкість налаштувань, зручність користування та достатній рівень автоматизації. Більшість доступних на ринку інструментів, таких як Google Forms або SurveyMonkey, мають обмежену функціональність щодо налаштування опитувань, а також, як останній, не мають безкоштовної версії.
FORMSYS матиме такі основні технічні характеристики, як модульність, гнучкість налаштувань, безкоштовність, автоматизоване управління рейтингами та безпеку даних. Очікуваний технічно-економічний ефект передбачає зниження витрат на організацію опитувань, підвищення точності аналізу даних та ефективності управлінських рішень.